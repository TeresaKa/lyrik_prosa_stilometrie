Kukkus und Kiwitt
Reisen na't Norrn,
En blos de Trumpett,
De anner dat Horn.

Und as se blasen,
Danzen de Fisch,
Danzen de Hasen
In Koppel un Wisch.

Sneewitte Wolken
Seiln äwer't Feld,
Lerchen un Swolken
Begröten de Welt.

Heger und Heister
Schorcheln in't Holt,
Hadbar de Meister
Klappert so stolt.

Achter de Wicheln
Blang bi de Port
Tuscheln un ficheln
Hans Hinnerk und Dorth.

Wat se bespreken
Heemlich un sach —
Wichtige Saken!
Keem allens an'n Dag.

Un bi dat Brutbeer
Sungen de Görn,
Wenn dat Leed ut weer,
Denn gung dat von vörn:

Kukkuk un Kiwitt
Reisen na't Noorn,
Een blos de Trumpett,
De anner dat Horn.

