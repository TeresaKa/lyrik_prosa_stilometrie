Ond s kommt au emôl e Zeit, wos anders gôht,
Wos wie ma wünscht etzt, wurd sei;
Ma derf se s no net verdrieße lôsse, Kend,
Ma mueß no geduldig sei!

Ond s kommt au emôl e Zeit, wo au mir Glück hent,
Wo au ons emôl ebbes glengt,
Wo au ons an Garten e Rösle blüet,
Wo au ons e Vögele sengt!

Ond s kommt au emôl e Zeit, wo-n i komm ond sag:
Grüeß de Gott! ond richt de ei,
Ond mr wöllet mitenander zom Pfarrer gange, Schatz,
Mit m Warte-n isch jetzt verbei!

Ond s kommt au emôl e Zeit, wo mr Hochzig hent,
Holderallerallerallerallalala!
Ond nô sag i nex meh ond nô will i au nex meh,
Ond nô seng i blos no holderallala!

